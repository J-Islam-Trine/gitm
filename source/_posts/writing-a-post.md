---
title: ফ্রন্ট ম্যাটার
tags:
  - Hexo
Categories:
  - Hexo
date: 2020-04-08 00:18:52
---


## ফ্রন্ট ম্যাটার কী?
আমরা ফাইলটা ওপেন করলে দেখতে পারবো যে, সেটাতে ইতোমধ্যে হেক্সো নিচের অংশটুকু যুক্ত করে দিয়েছে - 
{% asset_img "front-matter.png" "ফ্রন্ট ম্যাটারে নানান তথ্য থাকে" %}

এটাকে বলা হয় "ফ্রন্ট ম্যাটার"। সোজা বাংলায়, মোড়ক। পণ্যের গায়ের উপরের মোড়কে যেমন সেটার নাম, উপাদান, পণ্যের শ্রেণী, উৎপাদনের তারিখ ইত্যাদি তথ্য দেয়া থাকে, তেমনি তিনটে করে ড্যাশের সারি দুইটির মধ্যেও সেই একই ধরণের তথ্যগুলো থাকে।

## পোস্টের নাম বা টাইটেল দেয়া
ফ্রন্ট ম্যাটারে title হিসেবে বাই ডিফল্ট ফাইলের নাম দেয়া থাকে। আপনি এর বদলে যা লিখবেন, সেটাই হবে আপনার পোস্টের টাইটেল।
{% asset_img "title.png" "আপনি সহজেই পোস্টের নাম দিতে পারবেন" %}

## পোস্টের তারিখ
ফ্রন্ট ম্যাটারে date-এর স্থানে একটা ডেট দেয়া থাকবে। আপনার পোস্টটির প্রকাশের তারিখ হিসেবে এটাই প্রদর্শন করবে। 
{% asset_img "date.png" "আপনি যখন পোস্ট বানিয়েছেন, তখনকার ডেট এখানে যুক্ত করে দিবে" %}

আপনি চাইলে এটাকে পালটে আপনার পোস্টটাকে পূর্বের কোন এক তারিখের পোস্ট হিসেবে প্রকাশ করতে পারবেন।

## পূর্বের কোন তারিখে পোস্ট করা
ধরা যাক, একটা পোস্ট যাবে ব্লগে, কিন্তু আজকের তারিখে নয়। সেটা কালকের তারিখে করা হবে, এক্ষেত্রে সহজেই ফ্রন্ট ম্যাটারে তারিখ বদলে দিয়ে সেটা করে ফেলা যায়। তবে পোস্টের ডেট বদলালে পোস্টের লিংক বদলে যাবে, তাই সেদিকে লক্ষ্য রাখতে হবে। যেমন, নিচের পোস্টটি 2020-02-28 তারিখে করা - 
{% asset_img "previous-date.png" "2020-02-28 তারিখে করা পোস্ট" %}

আবার একই পোস্টের তারিখ বদলানোর পর - 
{% asset_img "next-date.png" "তারিখ বদলানোর পর" %}

দুটোর লিংক আলাদা। আর সেই সাথে অবশ্যই বছর-মাস-দিনের যে ফরম্যাটটি ব্যবহার করা হয়েছে এখানে, সেটাই ব্যবহার করতে হবে সব সময়। যদিও এই অঞ্চলে আমরা দিন-মাস-বছর আকারেই তারিখ বেশি লিখি, কোন কোন ক্ষেত্রে সেটা ব্যবহার করলে তারিখ ভুল হতে পারে।

ফ্রন্ট ম্যাটারে categories, layout ও tags এর মত আরো কিছু গুরুত্বপূর্ণ জিনিস যুক্ত করা যেতে পারে।

