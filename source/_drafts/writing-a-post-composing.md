---
title: মার্কডাউন ও এডিটর
tags:
    - Hexo
categories:
    - [Hexo]
---
## পোস্ট কী দিয়ে লিখতে হবে?
আমি হেক্সোতে পোস্ট লিখছি মার্কডাউন ল্যাংগুয়েজ দিয়ে। এটাও অনেকটা HTML-এর মতই তবে এটাতে ট্যাগ নেই, এটাতে নানান চিহ্ন দিয়ে লেখা ফরম্যাট করা হয়। দুটোর উদ্দেশ্য একই আর মজার বিষয় হচ্ছে, হেক্সোর পোস্টগুলো markdown(.md) ফরম্যাটের হওয়ায় বেশ কিছু HTML ট্যাগ মার্কডাউন দিয়ে পোস্ট লেখার সময় ব্যবহার করা যায়। তবে আমি এখনো HTML ট্যাগ ব্যবহার করার প্রয়োজনটা বোধ করিনি। মার্কডাউন দিয়ে লিখে সেটার সাথে পরিচিত হচ্ছি সবে।

## মার্কডাউন ল্যাংগুয়েজের প্রাথমিক ধারণা
সত্যি বলতে কী, আমার এখনো শুধু মার্কডাউন ল্যাংগুয়েজের বেসিকটুকু দিয়েই কাজ চলে যাচ্ছে। অন্যান্য ফরম্যাটিং-এর হয়তো দরকার হবে, তখন শুধু প্রয়োজনানুসারে সেটা শিখে নিতে হবে। তবে বেসিক জানার জন্যে নিচের ঠিকানাটা কাজে আসতে পারে, যেখানে মার্কডাউন লিখে লিখে সেটা শিখে নেয়া যাবে।
[মার্কডাউন টিউটোরিয়াল](https://www.markdowntutorial.com/) 

## অল্প করে মার্কডাউন ল্যাংগুয়েজ
### মার্কডাউনে টাইটেল
```markdown
# প্রথম স্তরের টাইটেল
## দ্বিতীয় স্তরের টাইটেল
### তৃতীয় স্তরের টাইটেল
#### চতুর্থ স্তরের টাইটেল
##### পঞ্চম স্তরের টাইটেল
###### ষষ্ঠ স্তরের টাইটেল
```
এটার আউটপুট নিচের মত হবে - 
# প্রথম স্তরের টাইটেল
## দ্বিতীয় স্তরের টাইটেল
### তৃতীয় স্তরের টাইটেল
#### চতুর্থ স্তরের টাইটেল
##### পঞ্চম স্তরের টাইটেল
###### ষষ্ঠ স্তরের টাইটেল

এভাবে লেখার কন্টেন্টের নানান অংশের স্তর অনুসারে টাইটেল ব্যবহার করা যেতে পারে।

### বোল্ড, ইটালিক
```markodown
_এই লেখাটি ইটালিক_
**এই লেখাটা বোল্ড**
```
আউটপুট-
_এই লেখাটি ইটালিক_
**এই লেখাটা বোল্ড**

### লিংক
```markdown
[গুগল মামা](www.google.com.bd)
```
এটা নিচের মত দেখাবে - 
[গুগল মামা](www.google.com.bd)

### লিংক দিয়ে ছবি
ছবি যুক্ত করার উপায়টা অনেকটা লিংক যুক্ত করার মতই, তবে সেটার সামনে একটা **!** চিহ্ন থাকে। 

```markdown
![হাই!](https://image.flaticon.com/icons/svg/40/40021.svg)
```
যেটা নিচের মত দেখাবে - 
![হাই!](https://image.flaticon.com/icons/svg/40/40021.svg)

### তালিকা
মার্কডাউন নাম্বার ছাড়া তালিকা করাটা একদমই সোজা করে দিয়েছে। +,-,* চিহ্নগুলোর যে কোন একটি দিয়ে দিয়ে তালিকা লিখে গেলেই হলো।

```markdown
+ বোতল
    + খালি
    + ভরা
+ বাদাম
    * চীনাবাদাম
    * কাঠ বাদাম
- বাতাসা
* বেনারসি
```

উপরের তালিকাটি নিচের মত করে দেখাবে-
+ বোতল
    + খালি
    + ভরা
+ বাদাম
    * চীনাবাদাম
    * কাঠ বাদাম
- বাতাসা
* বেনারসি

বুঝাই যাচ্ছে যে, যদি তালিকার বস্তুর নাম একটু ডানের দিকে লেখি, তাইলে সেটাকে তালিকায় সেটার আগে থাকা বস্তুর শ্রেণী হিসেবে ধরা হয়। আর যদি অন্য চিহ্ন ব্যবহার করি, তাহলে সেটা আরেকটা তালিকা হবে।

### উক্তি
উক্তি বা উল্লেখযোগ্য কোন কিছু যুক্ত করা যাবে নিচের মত করে - 
```markdown
> এটা একটা উক্তি।
```
যা নিচের মত দেখাবে - 
> এটা একটা উক্তি।
মানে, এই ধরণের ক্ষেত্রে বামে একটি বর্ডার যুক্ত করে দেয়া হয় যাতে তা সহজে চোখে পড়ে।

## মার্কডাউন ফাইলে HTML ব্যবহার
মার্কডাউন ফাইলে নিচের HTML ট্যাগগুলোর যে কোনটা ব্যবহার করা যেতে পারে - 
> article, header, aside, hgroup, blockquote, hr, iframe, body, li, map, button, object, canvas, ol,caption, output, col, p, colgroup, pre, dd, progress, div, section, dl,table, td, dt, tbody, embed,textarea, fieldset, tfoot, figcaption, th, figure, thead, footer, tr, form, ul, h1, h2, h3, h4, h5, h6, video, script, style

## পোস্ট এডিটর
পোস্ট লেখার জন্য আমি এখনো VS Code ব্যবহার করছি। তবে মার্কডাউন ফাইলের জন্যে এখন বেশ কিছু এডিটর পাওয়া যায়, সেগুলোর মধ্যে আছে **Inspire**, **Typora** ইত্যাদি। Typora ফ্রি হলেও Inspire-এর লাইসেন্স কিনে নিতে হয়। এগুলোর মাধ্যমে আপনি লেখা সিলেক্ট করে সেটার ফরম্যাট বেছে এপ্লাই করতে পারবেন, যার ফলে সময় বেঁচে যায়। 

{% asset_img "typora.png" "টাইপোরা" %}

## পোস্ট দেখা
আপনি কী লিখছেন সেটা দেখতে চাইলে আপনি _hexo server_ কমান্ড রান করে সার্ভার চালু রাখতে পারেন, যার ফলে পোস্ট লিখে সেভ করে পোস্ট রিলোড দিলে নতুন অংশটুকু দেখা যাবে।